# ללמוד לינוקס
מאמרים וסיכומים בנושאים מתקדמים למתחיל בלימוד מערכת ההפעלה לינוקס.

## אודות המאגר
לאחר שהתחלתי לכתוב [בבלוג שלי](https://linuxuserstip.blogspot.com) פוסטים קצרים על לינוקס בנושאים של הכרת המבנה של המערכת, התקנת תוכניות, עדכון חבילות, התאמה, ועוד דברים בסיסיים וראשוניים, רציתי להמשיך ולכתוב גם פוסטים על שורת הפקודה של לינוקס - באש (Bash), ואכן התחלתי לכתוב את הפוסט הראשון [ללמוד באש - מבוא](https://linuxuserstip.blogspot.com/2024/05/bash_28.html). אך דא עקא, עם כל הכבוד לבלוגר של גוגל (ששם אני פתחתי את הבלוג) הוא לא תומך בכתיבת קוד ובטח לא בבלוקים של קוד, מה שלא איפשר לי להמשיך לכתוב פוסטים בנושאי הטרמינל בצורה נאותה.

חיפשתי פתרונות שונים, ואני עדיין מחפש, אבל לבינתיים עד שאמצא משהו חלופי, אני מפרסם כאן מאמרים על לינוקס. יצרתי תיקייה מיוחדת לנושאי שורת הפקודה - [תיקיית Bash](https://github.com/Nachmen-Kurtz/Learn-Linux/tree/main/Bash), שבה תוכלו לקרוא את המאמרים שלי בצורה יפה, ומותאמת לנושאים הנדונים.

---

## תיאור כללי על מבנה המאגר
כדי שכל אחד יוכל להפיק את המירב, ויוכל כל אחד למצוא את מבוקשו בין התיקיות השונות, אפרט באופן כללי את סדר התיקיות והנושאים.

### התיקייה הראשית - Learn-Linux
התיקייה הראשית של המאגר הינה התיקייה שבה אתם עומדים בה כעת, תיקיית [Learn-Linux](https://github.com/Nachmen-Kurtz/Learn-Linux). בתיקייה זאת ישנם שני פריטים: קובץ תיאור המאגר שאותו אותם קוראים כעת, ותיקיית [Bash](https://github.com/Nachmen-Kurtz/Learn-Linux/tree/main/Bash) ובה נמצאים מאמרים בנושאי באש, שהיא שפת שורת הפקודה של לינוקס.

#### תיקיית - Bash
בתיקיית [באש](https://github.com/Nachmen-Kurtz/Learn-Linux/tree/main/Bash) אני מעלה את המאמרים שאני כותב על באש. אני מאוד משתדל לכתוב באופן עקבי ומסודר, צעד אחר צעד.  תוכלו לראות ולעקוב אחר סדר המאמרים על פי שמותיהם הממוספרים. 

התיקייה Bash כוללת בתוכה עוד שני תיקיות: תיקיית Command-Map ותיקיית Scripts. להלן הפירוט:

##### תיקיית Command-Map
תיקיית [Command-Map](https://github.com/Nachmen-Kurtz/Learn-Linux/tree/main/Bash/Command-Map) לשם אני מעלה סיכומים גרפיים על הפקודות של באש. הקבצים מסודרים לפי נושא, והם מקבילים בדרך כלל למאמרים שבתיקיית באש.

##### תיקיית Scripts
תיקיית [Scripts](https://github.com/Nachmen-Kurtz/Learn-Linux/tree/main/Bash/Scripts) מיועדת לסקריפטים פשוטים בשפת באש. אני מקווה להעלות לכאן סקריפטים עם קבצי תיעוד והסבר מפורט.

---

כולי תקווה שהמאמרים והסיכומים יועילו להמעיינים והקוראים בהם.
